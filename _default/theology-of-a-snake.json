"<h1>頁面源代碼</h1>\n\n<div class=\"page-source\">\n\t[[&gt;]]<br />\n[[module Rate]]<br />\n[[/&gt;]]<br />\n<br />\n//或日一氓至，告余以真一上神之事。<br />\n余謂其曰，世無真一，諸神皆神，信之則真。<br />\n若言確有真一者，起信於斯，成化於斯，亦視他者為妖魔。<br />\n然神鬼匪殊，實皆系於心。諸神唯心造，其名各不同。//<br />\n<br />\n<br />\n//余言，若須信之，如無他善，必效北狄。<br />\n北狄者，其以己之奉，以易神錫也。<br />\n遇神而拜，但拜其名之徒，果愚不可及也。<br />\n神通之源，無他，惟我等爾。但當自信於身。//<br />\n<br />\n<br />\n//斯人忿恚至極，詆詈余以瀆，亦言其神，<br />\n必將余貶入九幽之底，教魂靈萬世不得翻身。<br />\n然非能貶也，諸神應受貶乎我等之所為。//<br />\n<br />\n<br />\n//届時，余方知所謂神也，眾庶未辨其實，<br />\n亦不曉其為物也，何邪、何蠹、何卑歟。<br />\n其欲困我等，惟因我等雙龍之子，確有偉力與潜德。<br />\n余為夏之學士，務授斯理，以圖神之實也，可曉於世。//<br />\n<br />\n<br />\n@@@@<br />\n@@@@<br />\n<br />\n往昔絕時地，仁君治此方。其土非極廣，其沃亦足倉。<br />\n河漸田野久，旱澇無過傷。老幼得撫養，安和又一鄉。<br />\n都市同繁茂，為藝更為商。百業共此時，蒸蒸日富强。<br />\n<br />\n<br />\n首善之都，諸殿之城，有商旅自遠方來。<br />\n聚而相販，市異域之古玩，易稀奇之見聞。<br />\n宮有四嶽，侍於王庭，皆善於其位，博識且擅焉。<br />\n是國也，周無列强，不修甲兵，然猶養一軍。<br />\n榮哉其兵，循衛以安。非獨王子皇孫，亦為天下黎民。<br />\n<br />\n<br />\n是也，斯國無乞無拜，不事鬼神，惟以之奇。<br />\n獨尊王敬后，除此無他。至若商賈之雜談，<br />\n異域所聞，怪力亂神，雖强雖聖，亦不增一變。<br />\n何為教耶？何為其理？皆疏遠於民心。<br />\n然無鬼神叨擾此方國土，怪哉怪哉。<br />\n<br />\n<br />\n靡不有初？鮮克有終。未幾生變。<br />\n是夜，星垂平野，黯月朦朧。<br />\n太子生，王后崩，舉國大喪。<br />\n十旬猶慟，王托子於僕，托國於公侯。<br />\n歸時已斷腸，蒼顏色憾，為伊消得人憔悴。<br />\n其心不復與民相通，常轉懷寒臥深土之妃。<br />\n國亦榮昌，逝者已逝，弗與昔同。<br />\n民避宮而行，暗自閒語，諷於王室。<br />\n<br />\n<br />\n王子周歲，草草宴飲。<br />\n然忽有異人疾入，金吾未迾，僕但息於前。<br />\n斯人也，昳麗非常，衣緇傲立，行亦蹌蹌。<br />\n未幾登庭而斥，斥王疏於其民。<br />\n四嶽與辯，俱敗於所長，愈訥而無力。<br />\n是時，王瞥異人，問以除弊之法。<br />\n<br />\n<br />\n故其前，耳語乎王，匪云治國之法，<br />\n乃言其有一術，可令王后還陽。<br />\n晏晏而云：神鬼皆可甦人，<br />\n然欲稱信亦渺矣，且所得遠不及所獻也。<br />\n不若王自登神，因裁於己，足可孚也。<br />\n<br />\n<br />\n王目忽眀，挺身而宣之。言斯人也，<br />\n自證其才超四嶽，確為真知，卓爾不群。<br />\n授之以布政使，為朝野相通之橋也。<br />\n會畢，東宮之慶，今皆忽也，惟念新變。<br />\n是夜，王與使者相談於幽月下，<br />\n論之策之，直至群星高懸，月霜消於地。<br />\n<br />\n<br />\n布政司之於民也，果為良使。<br />\n經廣畝，過華街，日日皆美其王於黔首。<br />\n其舉也雅，其音也魅，莞爾何妙然。<br />\n斯人之言，出則孚眾，亦燦蓮花，民所欣也。<br />\n每到一地，皆有人駐足與談，且傾耳聽其事。<br />\n夜夜歸時，使者謁於王，告其所見所聞。<br />\n<br />\n<br />\n初稍為事，但求民複尊主爾。<br />\n然日月其邁，廣作傳奇、偈頌，視君若英豪。<br />\n王率六師，振其勇而伐邊，一鼓作氣，永絕荒山獸穴。<br />\n複潜瀚海，今為歴難之所，聖裁之殿，取天冕搜寶庫。<br />\n外商隨見，中有聖賢高士，懷珍為禮，謁贊天命之治。<br />\n<br />\n<br />\n奇哉，一如所敘所信之狀，事亦隨之變。王披羽衣虣氅，<br />\n臒瘠改貌，既康且壯。民皆伏之為雄主，日日贊而不休。<br />\n及夜無月，有使者與坐談。王側聽其偉業，<br />\n雖未曾為之，亦喜甚而忘憂，野心旋生焉。<br />\n<br />\n<br />\n瓊樓廣覆，玉宇拔地，上摩九霄雲海，牙質金澤耀周。<br />\n下及其土，日漸奇甚，山隱愈疾之泉，林走珍奇之獸。<br />\n<br />\n<br />\n此猶始也，使者不復行乎民間，弗篝火夜談於草廬下。<br />\n然國人皆願聚其旁，初為野場，後則庭堂，未幾祠廟。<br />\n使者篡章，閒談俱入經幢；終竟如斯，萬民盡信為真。<br />\n王先為天選者，後為半神，複得身即真神。<br />\n東宮亦未除外，因其為子，躬承上神之血。<br />\n四嶽懷大神通，是為從神，今亦廣為人知。<br />\n<br />\n<br />\n方尖華表，勒石浮碑，屹於諸城之央，綴乎田陌山嶽。<br />\n王與其庭，皆頌於民，精妙畫壁之堂，祈聲回繞不絕。<br />\n既而為典，人佩假面，以慶王之高譽，晨昏星馳於天。<br />\n殿堂峞巍，王座璀璨，共樂於盛宴者，君主太子公侯。<br />\n使者昂昂，立於王旁，緇袍軃於雲石之地，何傲何豔。<br />\n王城之下，王后之軀，寒臥於忘卻之墳塚，愈淪深土。 <br />\n<br />\n<br />\n是也，爾時國王也，已與神相近，若一也。<br />\n心取一色，所喜昭天下，天下共繪此彩畫。<br />\n亦如使言，君目洞寸土，國亦旋合化巨城。<br />\n王不復瞻高陽，更憐群星垂空，冥冥永夜。<br />\n國不復立凡間，乃飄九天之上，軒軒無下。<br />\n民不復事百業，而燕樂靡得休，樂莫若此。<br />\n人盡覆諸假面，有無與使美者，王怫鬱也。<br />\n雖然，其國猶盛强，惟因此乃王之所欲也。<br />\n<br />\n<br />\n然其猶非神，縱得萬民皈依，有一細線未越。<br />\n複與使者談數日，而不知其時也，無以測焉。<br />\n宸宇黟危，日月無蹤，唯有群星依舊，時熒時滅。<br />\n時使者出於殿，乃命為祭。民尊王旨，欣然從之。<br />\n<br />\n<br />\n於此霸國大都，但聞笑矣。使者歸時，華服染血絲絲。<br />\n人人皆流其血，河為之濁，所懸流者，國民命之精也。<br />\n使者過於廟堂，四嶽列位，一一而出，以獻其所禀也。<br />\n<br />\n<br />\n君臨於王座，以候其歸也，太子亦立於一旁。<br />\n東宮本善也，少即為良傑，其雅其媺如其母。<br />\n而今則假面，因其雖言俊，終不及使者之美。<br />\n使者予王以匕，君便領會，還有犧牲需獻。<br />\n乃轉身剄太子，安聞其號，因神勿需嗣也。<br />\n<br />\n<br />\n斯業既濟，王覺偉力，更甚於昔時也，今其確已登神。<br />\n四嶽拊掌，賀王揚陞，宮外方流赤者，亦感之而歡也。<br />\n眾聚為祝，傾城大宴，君見之而樂甚，使立旁而陰哂。<br />\n王后屍寒，淪幽益甚，然之於現世神，人命更為何物？<br />\n<br />\n<br />\n血已流盡，大使耳語何蜜，乃引王上，達其未知之地。<br />\n旋登高塔，忽聽從者愈驩。黑星照影，[[footnote]] **譯注：**黑星，此處翻譯參照[https://trow.cc/board/index.php？showtopic=27502 《黃衣之王》]：“奇異之夜升起黑星，奇異之月徘徊天頂，比奇異更奇異的是，失落的卡爾克薩。”[[/footnote]]及頂絞索是迎。<br />\n<br />\n<br />\n國王惑之，轉問大使，其徒哂爾，言為終禮。<br />\n凡體孱愞，神豈棲焉？末時為獻，方成神焉。<br />\n<br />\n<br />\n主驚之，拒從之。然大使也，<br />\n傲然昂首闊步，曳國王入死地。君感雖有神力，擊大使反無益。<br />\n言獲力於傳奇，其亦不曾為之。王愈掙使愈扼，忽覺身弱如初。<br />\n將呼將許於民，民但報以歡笑。宛若王舞檯上，人皆下坐而賞。<br />\n<br />\n<br />\n無人助之，亦本無人助之。是也，<br />\n使者曾告於王，其所散佈之事，終章何若，王亦知秘。<br />\n太子亦嘗聞之，但以為無他爾，一旦王崩，可繼其位。<br />\n往歲民皆信焉，此乃登神之道，王循之也，亦驗之也。<br />\n<br />\n<br />\n是時，王縊而死，其索細，其息稀，<br />\n而其身也，終成大使所欲成之。<br />\n雖為神，猶無力於其領，弗抗一繩焉。<br />\n<br />\n<br />\n三日王懸而搖，血流髙塔，潺潺而下，下浸城中寸土。<br />\n三日王掙而搐，拒而不出，然其聲也，皆沒使笑民抃。<br />\n三日其身愈寒，其心愈冷，直如后妃，喪於宮闕深處。<br />\n三日終化虛殼，何復函焉？其中有洞，先時本性洞焉。<br />\n<br />\n<br />\n四朝繩斷殼墜，新神而立，頸仍纏索，隨使踉蹌而去。<br />\n乃請荊棘王座，其君其神，皆坐於上，萬刺穿身如許。<br />\n然亦云之善也，枵然其體，不滑不落，其位方能永據。<br />\n<br />\n<br />\n斯城複謔歡，斯謔永無央。四嶽皆同跪，跪朝受縊王。<br />\n厥伻亦立旁，其美還如常。書盡意不盡，勸人莫效狂。<br />\n<br />\n<br />\n@@@@<br />\n@@@@<br />\n<br />\n<br />\n//今朝，斯城也，或名之曰“豻剌戛韃”，<br />\n猶浮於虛曲之境，還虐蹣跚於其間之人。<br />\n因而余為之文，以勸世人，警諸神之所予。//<br />\n<br />\n<br />\n<br />\n@@@@<br />\n@@@@<br />\n@@@@<br />\n@@@@\n</div>\n"